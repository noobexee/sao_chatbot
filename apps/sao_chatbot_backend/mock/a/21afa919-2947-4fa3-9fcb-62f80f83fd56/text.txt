

--- Page 1 ---
เล่ม ๑๔๐ ตอนที่ ๕๘ ก
หน้า ๑ ราชกิจจานุเบกษา
๒๙ กันยายน ๒๕๖๖

**ระเบียบสำนักงานการตรวจเงินแผ่นดิน**
**ว่าด้วยการตรวจสอบการปฏิบัติตามกฎหมาย**
**พ.ศ. ๒๕๖๖**

โดยที่คณะกรรมการตรวจเงินแผ่นดินได้กำหนดหลักเกณฑ์มาตรฐานเกี่ยวกับการตรวจเงินแผ่นดิน ด้านการตรวจสอบการปฏิบัติตามกฎหมาย เพื่อให้ผู้ว่าการตรวจเงินแผ่นดินถือปฏิบัติ จึงเป็นการสมควร กำหนดขั้นตอนและวิธีการตรวจสอบการปฏิบัติตามกฎหมายทุกลักษณะงานตรวจสอบของสำนักงาน การตรวจเงินแผ่นดินให้สอดคล้องกับหลักเกณฑ์มาตรฐานเกี่ยวกับการตรวจเงินแผ่นดินที่คณะกรรมการ ตรวจเงินแผ่นดินกำหนดเป็นมาตรฐานเดียวกัน มีประสิทธิภาพ และเป็นไปด้วยความเรียบร้อย

อาศัยอำนาจตามความในมาตรา ๕๓ และมาตรา ๕๔ (๔) (๕) ประกอบมาตรา ๕ วรรคสอง มาตรา ๖ มาตรา ๗ มาตรา ๘ มาตรา ๘๕ มาตรา ๘๖ มาตรา ๘๗ มาตรา ๘๘ มาตรา ๙๓ มาตรา ๙๕ มาตรา ๙๖ และมาตรา ๙๗ แห่งพระราชบัญญัติประกอบรัฐธรรมนูญว่าด้วย การตรวจเงินแผ่นดิน พ.ศ. ๒๕๖๑ ผู้ว่าการตรวจเงินแผ่นดิน จึงออกระเบียบไว้ ดังต่อไปนี้

ข้อ ๑ ระเบียบนี้เรียกว่า “ระเบียบสำนักงานการตรวจเงินแผ่นดินว่าด้วยการตรวจสอบ การปฏิบัติตามกฎหมาย พ.ศ. ๒๕๖๖”

ข้อ ๒ ระเบียบนี้ให้ใช้บังคับเมื่อพ้นกำหนดเก้าสิบวันนับแต่วันประกาศในราชกิจจานุเบกษา เป็นต้นไป

ข้อ ๓ ให้ยกเลิกระเบียบสำนักงานการตรวจเงินแผ่นดินว่าด้วยการตรวจสอบกรณีพิเศษ และการเสนอเรื่องความผิดวินัยการเงินการคลังของรัฐ พ.ศ. ๒๕๖๒

ข้อ ๔ บรรดาระเบียบ ข้อบังคับ ประกาศ คำสั่ง หรือแนวปฏิบัติอื่นใดในส่วนที่ได้กำหนดไว้แล้ว ในระเบียบนี้ หรือซึ่งขัดหรือแย้งกับระเบียบนี้ ให้ใช้ระเบียบนี้แทน

ข้อ ๕ ในระเบียบนี้
"คณะกรรมการ” หมายความว่า คณะกรรมการตรวจเงินแผ่นดิน
"ผู้ว่าการ" หมายความว่า ผู้ว่าการตรวจเงินแผ่นดิน
"สำนักงาน" หมายความว่า สำนักงานการตรวจเงินแผ่นดิน
"เจ้าหน้าที่ตรวจสอบ" หมายความว่า ข้าราชการสำนักงานการตรวจเงินแผ่นดินที่ผู้ว่าการ มอบหมายให้มีหน้าที่และอำนาจตรวจสอบตามมาตรา ๕๓ (๓) มาตรา ๕๔ (๘) และมาตรา ๙๓ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑
"ผู้บริหารงานตรวจสอบ" หมายความว่า ผู้ว่าการ รองผู้ว่าการตรวจเงินแผ่นดิน ผู้ตรวจเงินแผ่นดิน ผู้ช่วยผู้ว่าการตรวจเงินแผ่นดิน ผู้ช่วยผู้ตรวจเงินแผ่นดิน ผู้อำนวยการสำนัก หรือตำแหน่งที่เรียกชื่อ อย่างอื่นที่มีฐานะเทียบเท่าตำแหน่งดังกล่าวข้างต้น และให้รวมถึงผู้ที่ได้รับมอบหมายจากผู้ว่าการ ให้มีอำนาจพิจารณาผลการตรวจสอบได้เอง


--- Page 2 ---
เล่ม ๑๔๐ ตอนที่ ๕๘ ก
หน้า ๒ ราชกิจจานุเบกษา
๒๙ กันยายน ๒๕๖๖

"ผู้รับตรวจ” หมายความว่า ผู้รับตรวจ ตามมาตรา ๔ แห่งพระราชบัญญัติประกอบรัฐธรรมนูญ ว่าด้วยการตรวจเงินแผ่นดิน พ.ศ. ๒๕๖๑
“หน่วยรับตรวจ” หมายความว่า หน่วยรับตรวจ ตามมาตรา ๔ แห่งพระราชบัญญัติ ประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑
"การตรวจสอบการปฏิบัติตามกฎหมาย" หมายความว่า การตรวจสอบการจัดเก็บรายได้ การรับ การใช้จ่าย การใช้ประโยชน์ การเก็บรักษาและการบริหารซึ่งเงิน ทรัพย์สิน สิทธิ และผลประโยชน์ของหน่วยรับตรวจ หรือที่อยู่ในความครอบครอง หรืออำนาจใช้จ่ายของหน่วยรับตรวจ รวมถึงการตรวจสอบอื่นตามพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ และกฎหมายอื่นที่เกี่ยวข้อง ให้เป็นไปตามเกณฑ์ที่ใช้ในการตรวจสอบ
"เกณฑ์ที่ใช้ในการตรวจสอบ" หมายความว่า กฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการและสัญญา
"การให้ความเชื่อมั่นอย่างสมเหตุสมผล" หมายความว่า การตรวจสอบที่จะต้องดำเนินการ ในระดับครอบคลุมสาระสำคัญทั้งหมดของเรื่องที่ตรวจสอบ เพื่อให้งานตรวจสอบได้คุณภาพสูงสุด เท่าที่จะสามารถดำเนินการได้และมีความน่าเชื่อถืออย่างสมเหตุสมผลต่อสรุปผลการตรวจสอบ และความเห็นของผู้ตรวจสอบ
"การให้ความเชื่อมั่นอย่างจำกัด" หมายความว่า การตรวจสอบที่จำเป็นจะต้องดำเนินการตรวจสอบ ในระดับที่ครอบคลุมแต่เพียงสาระสำคัญบางประเด็นของเรื่องที่ตรวจสอบเท่านั้น เนื่องจากมีความจำเป็น หรือข้อจำกัดที่เกิดจากปัจจัยบางประการ
"ประเด็นการตรวจสอบ" หมายความว่า สาระสำคัญของเรื่องที่ต้องดำเนินการตรวจสอบว่า มีการปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการ และสัญญาหรือไม่ ซึ่งอาจมีได้หลายลักษณะแตกต่างกัน ขึ้นอยู่กับวัตถุประสงค์ของการตรวจสอบ อันเป็นสิ่งที่กำหนดแนวทางในการแสวงหาพยานหลักฐานที่ผู้ตรวจสอบต้องรวบรวมเพื่อนำมาใช้ ในการวิเคราะห์เทียบกับเกณฑ์ที่ใช้ในการตรวจสอบ
ข้อ ๖ รูปแบบการจัดทำร่างรายงานการตรวจสอบ รายงานการตรวจสอบฉบับสมบูรณ์ บัญชีพยานหลักฐาน ร่างหนังสือแจ้งผลการตรวจสอบ การตีตราชั้นความลับ และการลงลายมือชื่อกำกับ รวมถึงกำหนดระยะเวลาในการตรวจสอบ ให้เป็นไปตามที่ผู้ว่าการกำหนด
ข้อ ๗ ให้ผู้ว่าการรักษาการตามระเบียบนี้ และมีอำนาจออกคำสั่ง หรือประกาศ เพื่อปฏิบัติการตามระเบียบนี้
ในกรณีมีปัญหาหรือข้อขัดข้องเกี่ยวกับการปฏิบัติตามความในระเบียบนี้ หรือกรณีมีเหตุจำเป็น ที่ไม่อาจปฏิบัติตามระเบียบนี้ได้ ให้ผู้ว่าการมีอำนาจริบฉันย์ชี้ขาด หรือยกเว้นผ่อนผันการปฏิบัติ ตามความในระเบียบนี้


--- Page 3 ---
เล่ม ๑๔๐ ตอนที่ ๕๘ ก
หน้า ๓ ราชกิจจานุเบกษา
๒๙ กันยายน ๒๕๖๖

หมวด ๑
ที่มาของเรื่อง และการรับเรื่องไว้ตรวจสอบการปฏิบัติตามกฎหมาย

ส่วนที่ ๑
ที่มาของเรื่องที่จะรับไว้ตรวจสอบ

ข้อ ๘ เรื่องที่สำนักงานอาจพิจารณารับไว้ตรวจสอบการปฏิบัติตามกฎหมาย มีดังต่อไปนี้
(๑) เรื่องที่คัดเลือกมาจากการประเมินความเสี่ยงของหน่วยรับตรวจ
(๒) เรื่องที่มาจากการร้องเรียน
(๓) เรื่องที่เป็นผลมาจากการตรวจสอบด้านอื่น
(๔) เรื่องที่ผู้ว่าการสั่งให้ตรวจสอบเฉพาะกรณี หรือสั่งให้ตรวจสอบตามที่กำหนดไว้ ในแผนการตรวจสอบประจำปี

ข้อ ๙ เรื่องที่คัดเลือกมาจากการประเมินความเสี่ยงของหน่วยรับตรวจตามข้อ ๘ (๑) เจ้าหน้าที่ตรวจสอบควรศึกษา รวบรวมข้อมูล และพิจารณาคัดเลือกงาน โครงการ สัญญาและกิจกรรม ของหน่วยรับตรวจที่เห็นว่ามีความสำคัญควรได้รับการตรวจสอบ และจัดลำดับความสำคัญของงาน โครงการ สัญญา และกิจกรรมที่จะตรวจสอบตามระดับความเสี่ยงที่ประเมินได้ก่อนที่จะพิจารณา คัดเลือกงาน โครงการ สัญญา และกิจกรรม ตามวิธีการที่สำนักงานกำหนด เพื่อตรวจสอบ ตามหมวด ๒ ต่อไป

ข้อ ๑๐ เรื่องที่มาจากการร้องเรียนตามข้อ ๘ (๒) ได้แก่ เรื่องร้องเรียน ดังต่อไปนี้
(๑) ร้องเรียนเป็นหนังสือ
(๒) ร้องเรียนทางเว็บไซต์หรือไปรษณีย์อิเล็กทรอนิกส์ของสำนักงาน
(๓) มาร้องเรียนด้วยตนเอง

วิธีการรับเรื่องร้องเรียนและส่งเรื่องร้องเรียน รวมถึงหลักเกณฑ์และเงื่อนไขการรับเรื่องไว้ตรวจสอบ ให้เป็นไปตามที่กำหนดไว้ในส่วนที่ ๒ และส่วนที่ ๓ ของหมวดนี้ต่อไป

ข้อ ๑๑ เรื่องที่เป็นผลมาจากการตรวจสอบด้านอื่นตามข้อ ๘ (๓) หากผลการตรวจสอบ รายงานการเงิน หรือผลการตรวจสอบสัมฤทธิ์และประสิทธิภาพการดำเนินงาน แล้วแต่กรณี พบว่าประเด็นที่ตรวจพบมีการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการ และสัญญา ให้เจ้าหน้าที่ตรวจสอบดำเนินการตรวจสอบตามหมวด ๒ ต่อไป

ข้อ ๑๒ เรื่องที่ต้องตรวจสอบตามที่กำหนดไว้ในแผนการตรวจสอบประจำปีตามข้อ ๘ (๔) ในการดำเนินการเพื่อคัดเลือกหน่วยรับตรวจ งาน โครงการ สัญญา และกิจกรรมของหน่วยรับตรวจ ให้เจ้าหน้าที่ตรวจสอบดำเนินการ ดังนี้


--- Page 4 ---
เล่ม ๑๔๐ ตอนที่ ๕๘ ก
หน้า ๔
ราชกิจจานุเบกษา
๒๙ กันยายน ๒๕๖๖

(๑) กรณีมีการกำหนดหลักเกณฑ์และวิธีการคัดเลือกไว้ในแผนการตรวจสอบประจำปีแล้ว ก็ให้คัดเลือกตามที่กำหนดไว้ในแผนการตรวจสอบประจำปีนั้น
(๒) กรณีมิได้กำหนดหลักเกณฑ์หรือวิธีการคัดเลือกไว้ในแผนการตรวจสอบประจำปีโดยเฉพาะ ก็ให้คัดเลือกโดยวิธีการประเมินความเสี่ยงตามแนวทางที่ผู้ว่าการกำหนดในแต่ละลักษณะงาน
เมื่อคัดเลือกหน่วยรับตรวจ งาน โครงการ สัญญาและกิจกรรมของหน่วยรับตรวจได้แล้ว ให้ดำเนินการตรวจสอบตามหมวด ๒ ต่อไป

ส่วนที่ ๒
วิธีการรับเรื่องและส่งเรื่องร้องเรียน

ข้อ ๑๓ เรื่องร้องเรียนที่ส่งมาเป็นหนังสือ ให้ดำเนินการ ดังนี้
(๑) กรณีส่งมาที่ส่วนกลาง ให้สำนักบริหารงานกลางหรือสำนักที่รับเรื่องพิจารณาส่งเรื่องไปให้สำนัก ซึ่งมีหน้าที่และเขตอำนาจในการตรวจสอบเรื่องร้องเรียนเรื่องนั้น เพื่อพิจารณาตามหลักเกณฑ์และเงื่อนไข การรับเรื่องต่อไป แต่หากเรื่องที่ได้รับนั้นอยู่ในหน้าที่และเขตอำนาจของตน ก็ให้พิจารณาตามหลักเกณฑ์ และเงื่อนไขในการรับเรื่องต่อไป
(๒) กรณีส่งมาที่สำนักในส่วนภูมิภาค ให้สำนักที่รับเรื่องพิจารณาว่าเรื่องที่ได้รับนั้นอยู่ในหน้าที่ และเขตอำนาจของตนหรือไม่ หากอยู่ให้พิจารณาตามหลักเกณฑ์และเงื่อนไขในการรับเรื่องต่อไป หากไม่อยู่ให้ส่งเรื่องไปให้สำนักซึ่งมีหน้าที่และเขตอำนาจในการตรวจสอบเรื่องร้องเรียนเรื่องนั้น เพื่อพิจารณาตามหลักเกณฑ์และเงื่อนไขการรับเรื่องต่อไป

ข้อ ๑๔ เรื่องร้องเรียนที่ร้องเรียนทางเว็บไซต์หรือไปรษณีย์อิเล็กทรอนิกส์ ให้ดำเนินการ ดังนี้
(๑) กรณีร้องเรียนทางเว็บไซต์หรือไปรษณีย์อิเล็กทรอนิกส์ของสำนักงาน ให้ศูนย์เทคโนโลยีสารสนเทศ ส่งเรื่อง พร้อมทั้งข้อมูลของผู้ร้องเรียนไปให้สำนักซึ่งมีหน้าที่และเขตอำนาจในการตรวจสอบ เรื่องร้องเรียนเรื่องนั้น เพื่อพิจารณาตามหลักเกณฑ์และเงื่อนไขการรับเรื่องต่อไป
(๒) กรณีร้องเรียนทางเว็บไซต์หรือไปรษณีย์อิเล็กทรอนิกส์ของสำนักที่จัดให้มีระบบรับเรื่องร้องเรียน ทางเว็บไซต์หรือไปรษณีย์อิเล็กทรอนิกส์แยกต่างหากจากสำนักงาน ให้สำนักพิจารณาว่าเรื่องที่ได้รับอยู่ในหน้าที่ และเขตอำนาจของตนหรือไม่ หากอยู่ให้พิจารณาตามหลักเกณฑ์และเงื่อนไขในการรับเรื่องต่อไป หากไม่อยู่ให้ส่งเรื่องไปให้สำนักซึ่งมีหน้าที่และเขตอำนาจในการตรวจสอบเรื่องร้องเรียนเรื่องนั้น เพื่อพิจารณาตามหลักเกณฑ์และเงื่อนไขการรับเรื่องต่อไป
(๓) กรณีร้องเรียนทางไปรษณีย์อิเล็กทรอนิกส์ของผู้ตรวจเงินแผ่นดิน ผู้ช่วยผู้ตรวจเงินแผ่นดิน ผู้อำนวยการสำนัก ผู้อำนวยการสถาบัน หรือผู้อำนวยการศูนย์ ให้ผู้ครอบครองไปรษณีย์อิเล็กทรอนิกส์ พิจารณาว่า เรื่องที่ได้รับอยู่ในหน้าที่และเขตอำนาจของตนหรือไม่ หากอยู่ให้พิจารณาตามหลักเกณฑ์ และเงื่อนไขการรับเรื่องต่อไป หากไม่อยู่ให้ส่งเรื่องไปให้สำนักซึ่งมีหน้าที่และเขตอำนาจในการตรวจสอบ เรื่องร้องเรียนเรื่องนั้นเพื่อพิจารณาตามหลักเกณฑ์และเงื่อนไขในการรับเรื่องต่อไป ยกเว้นกรณีร้องเรียน ทางไปรษณีย์อิเล็กทรอนิกส์ของผู้ว่าการ รองผู้ว่าการตรวจเงินแผ่นดิน หรือผู้ช่วยผู้ว่าการตรวจเงินแผ่นดิน ให้ผู้ครอบครองไปรษณีย์อิเล็กทรอนิกส์ส่งศูนย์เทคโนโลยีสารสนเทศเพื่อดำเนินการตาม (๑) ต่อไป


--- Page 5 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

ข้อ ๑๕ เรื่องที่มีผู้มาร้องเรียนด้วยตนเอง ให้ดำเนินการ ดังนี้
(๑) กรณีมาร้องเรียนที่ส่วนกลาง ให้สำนักบริหารงานกลางสอบถามเพื่อให้ทราบว่าเรื่องที่มาร้องเรียน เป็นหน่วยรับตรวจหรือหน่วยงานในกำกับของหน่วยรับตรวจซึ่งอยู่ในหน้าที่รับเรื่องร้องเรียนด้วยตนเอง ของสำนักใดตามที่ผู้ว่าการกำหนด ก็ให้แจ้งสำนักนั้นมารับเรื่องร้องเรียน โดยให้ผู้รับเรื่องร้องเรียนดำเนินการ ตามข้อ ๑๗ และให้พิจารณาว่า เรื่องที่ร้องเรียนอยู่ในหน้าที่และเขตอำนาจตรวจสอบของตนหรือไม่ หากอยู่ให้พิจารณาตามหลักเกณฑ์และเงื่อนไขในการรับเรื่องต่อไป หากไม่อยู่ให้ส่งเรื่องไปให้สำนัก ซึ่งมีหน้าที่และเขตอำนาจตรวจสอบเรื่องร้องเรียนนั้น เพื่อพิจารณาตามหลักเกณฑ์และเงื่อนไขการรับเรื่องต่อไป
(๒) กรณีมาร้องเรียนที่สำนักในส่วนภูมิภาค ให้สำนักที่รับเรื่องร้องเรียนพิจารณาว่าเรื่องที่ได้รับนั้น อยู่ในหน้าที่และเขตอำนาจตรวจสอบของตนหรือไม่ หากอยู่ให้พิจารณาตามหลักเกณฑ์และเงื่อนไข ในการรับเรื่องต่อไป หากไม่อยู่ให้ส่งเรื่องไปให้สำนักซึ่งมีหน้าที่และเขตอำนาจตรวจสอบเรื่องร้องเรียนนั้น เพื่อพิจารณาตามหลักเกณฑ์และเงื่อนไขการรับเรื่องต่อไป

ข้อ ๑๖ ในการรับเรื่องร้องเรียนตามข้อ ๑๕ ผู้รับเรื่องร้องเรียนต้องสอบถามและบันทึกรายละเอียด ดังนี้
(๑) ข้อมูลส่วนตัวของผู้ร้องเรียน เกี่ยวกับชื่อ เลขประจำตัวประชาชน ที่อยู่ที่ติดต่อได้ สถานที่ทำงาน และหมายเลขโทรศัพท์หรือช่องทางการติดต่ออื่นที่สามารถติดต่อได้
(๒) รายละเอียดของเรื่องที่ร้องเรียน เกี่ยวกับชื่อหรือตำแหน่งของเจ้าหน้าที่หน่วยรับตรวจ ผู้ถูกร้องเรียน หรือชื่อหน่วยรับตรวจ หรือบุคคลที่เกี่ยวข้อง วัน เวลา หรือช่วงเวลา สถานที่ที่มีการกระทำผิด และพฤติการณ์แห่งการกระทำความผิด
ในกรณีผู้ร้องเรียนมีเอกสารหลักฐานมามอบให้ ให้ผู้ร้องเรียนลงลายมือชื่อรับรองไว้ในเอกสาร ทุกฉบับ
กรณีไม่อาจดำเนินการตามวรรคหนึ่งหรือวรรคสองได้ ให้ผู้รับเรื่องร้องเรียนบันทึกเหตุดังกล่าวไว้ ให้ชัดเจน

ข้อ ๑๗ ให้สำนักซึ่งมีหน้าที่และเขตอำนาจในการตรวจสอบเรื่องร้องเรียน บันทึกเรื่องร้องเรียน ที่รับไว้เองหรือที่สำนักอื่นจัดส่งมาให้ทุกเรื่อง ลงในระบบบริหารงานตรวจสอบ เพื่อประโยชน์ในการสืบค้น ก่อนพิจารณาหลักเกณฑ์และเงื่อนไขการรับเรื่องต่อไปในส่วนที่ ๓

ส่วนที่ ๓
หลักเกณฑ์และเงื่อนไขการรับเรื่องร้องเรียนไว้ตรวจสอบ

ข้อ ๑๘ ในการพิจารณารับเรื่องร้องเรียนไว้ตรวจสอบการปฏิบัติตามกฎหมาย ให้สำนัก ซึ่งมีหน้าที่และเขตอำนาจในการตรวจสอบเรื่องร้องเรียนพิจารณาว่าเรื่องที่ร้องเรียนเข้าหลักเกณฑ์ ดังต่อไปนี้หรือไม่


--- Page 6 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

(๑) เป็นเรื่องที่อยู่ในหน้าที่และอำนาจตรวจสอบของผู้ว่าการตามพระราชบัญญัติประกอบรัฐธรรมนูญ ว่าด้วยการตรวจเงินแผ่นดิน พ.ศ. ๒๕๖๑
(๒) เป็นเรื่องที่เกิดขึ้นมาแล้วไม่เกินห้าปีนับแต่วันที่เกิดเหตุจนถึงวันที่สำนักงานรับเรื่อง
(๓) เป็นเรื่องที่ระบุรายละเอียดเกี่ยวกับชื่อ หรือตำแหน่งของเจ้าหน้าที่หน่วยรับตรวจผู้ถูกร้องเรียน หรือชื่อหน่วยรับตรวจ หรือบุคคลที่เกี่ยวข้อง วัน เวลา หรือช่วงเวลา สถานที่ที่มีการกระทำผิด และพฤติการณ์แห่งการกระทำความผิด ซึ่งเพียงพอที่จะตรวจสอบได้
(๔) เป็นเรื่องที่ผู้ว่าการหรือผู้ที่ผู้ว่าการมอบหมายยังไม่เคยแจ้งผลการตรวจสอบให้หน่วยรับตรวจ หรือหน่วยงานที่เกี่ยวข้องดำเนินการตามกฎหมายประกอบรัฐธรรมนูญว่าด้วยการตรวจเงินแผ่นดินมาก่อน

ในการพิจารณาหลักเกณฑ์ทุกข้อ ให้พิจารณาเงื่อนไขตามข้อ ๒๐ ก่อนรับเรื่องร้องเรียนไว้ตรวจสอบ

ข้อ ๑๙ เรื่องร้องเรียนซึ่งมีลักษณะเป็นบัตรสนเท่ห์ หรือไม่ระบุรายละเอียดเกี่ยวกับ ชื่อ - สกุล เลขประจำตัวประชาชน ที่อยู่ หรือข้อมูลอื่นใดของผู้ร้องเรียนที่สามารถติดต่อได้ หากจะรับเรื่องร้องเรียน ไว้ตรวจสอบจะต้องเป็นเรื่องที่ระบุรายละเอียดตามข้อ ๑๘ (๓) เพียงพอที่จะดำเนินการตรวจสอบต่อไปได้

ข้อ ๒๐ เรื่องที่ร้องเรียนหากปรากฏข้อเท็จจริงว่าอยู่ในระหว่างขั้นตอนการพิจารณาคดี หรือมีคำพิพากษาของศาลในคดีอาญา หรืออยู่ในระหว่างการดำเนินการตรวจสอบ หรือไต่สวนของสำนักงาน คณะกรรมการป้องกันและปราบปรามการทุจริตแห่งชาติ สำนักงานคณะกรรมการป้องกัน และปราบปรามการทุจริตภาครัฐ และเป็นเรื่องที่มีข้อเท็จจริงหรือมีประเด็นเดียวกันกับเรื่องที่ร้องเรียน ให้มีคำสั่งไม่รับเรื่องร้องเรียนไว้ตรวจสอบ

ข้อ ๒๑ เพื่อประโยชน์ในการให้ความร่วมมือระหว่างองค์กรอิสระอื่น ตามมาตรา ๖ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้สำนักซึ่งมีหน้าที่ และเขตอำนาจในการตรวจสอบพิจารณาดำเนินการเกี่ยวกับเรื่องร้องเรียน ดังนี้
(๑) หากพิจารณาแล้วเห็นว่า เรื่องร้องเรียนไม่มีประเด็นใดอยู่ในหน้าที่และอำนาจตรวจสอบ ของผู้ว่าการ ตามข้อ ๑๘ (๑) ให้พิจารณาว่าเป็นเรื่องที่อยู่ในหน้าที่และอำนาจดำเนินการ ขององค์กรอิสระอื่นหรือไม่ หากใช้ให้เสนอผู้ว่าการเพื่อเสนอคณะกรรมการพิจารณาส่งเรื่องดังกล่าว ให้องค์กรอิสระอื่นตามมาตรา ๖ วรรคหนึ่งต่อไป
(๒) หากพิจารณาแล้วเห็นว่า เรื่องร้องเรียนนั้นมีหลายประเด็น แต่มีบางประเด็นอยู่ในหน้าที่ และอำนาจตรวจสอบของผู้ว่าการ และบางประเด็นอยู่ในหน้าที่และอำนาจดำเนินการขององค์กรอิสระอื่น ให้เสนอเฉพาะประเด็นที่อยู่ในหน้าที่และอำนาจดำเนินการขององค์กรอิสระอื่นต่อผู้ว่าการเพื่อเสนอ คณะกรรมการพิจารณาส่งประเด็นดังกล่าวให้องค์กรอิสระอื่นตามมาตรา ๖ วรรคหนึ่งต่อไป


--- Page 7 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

(๓) หากพิจารณาแล้วเห็นว่า เรื่องร้องเรียนนั้นในส่วนของประเด็นที่อยู่ในหน้าที่และอำนาจตรวจสอบ ของผู้ว่าการ อาจเข้าลักษณะเป็นการกระทำที่อยู่ในหน้าที่และอำนาจตรวจสอบขององค์กรอิสระอื่นด้วย ถ้าประเด็นที่ร้องเรียนในส่วนที่อยู่ในหน้าที่และอำนาจดำเนินการขององค์กรอิสระอื่นนั้น เป็นกรณีความผิด ตามกฎหมายว่าด้วยความผิดเกี่ยวกับการเสนาราคาต่อหน่วยงานของรัฐ ความผิดตามกฎหมาย คณะกรรมการการเลือกตั้ง ความผิดตามกฎหมายผู้ตรวจการแผ่นดิน และความผิดตามกฎหมาย คณะกรรมการสิทธิมนุษยชนแห่งชาติ ให้รวบรวมข้อเท็จจริงเบื้องต้นก่อนว่าประเด็นที่อยู่ในหน้าที่ และอำนาจดำเนินการขององค์กรอิสระอื่นนั้นเป็นไปตามข้อกล่าวอ้างในเรื่องร้องเรียนนั้นหรือไม่ หากใช่ให้เสนอผู้ว่าการเพื่อเสนอคณะกรรมการพิจารณาส่งประเด็นนั้นให้องค์กรอิสระอื่นดำเนินการ ตามหน้าที่และอำนาจตามมาตรา ๖ วรรคสอง แห่งพระราชบัญญัติประกอบรัฐธรรมนูญว่าด้วย การตรวจเงินแผ่นดิน พ.ศ. ๒๕๖๑ โดยไม่ต้องตรวจสอบประเด็นนั้นอีก แต่หากไม่ใช่ก็ให้ดำเนินการตรวจสอบ ตามหน้าที่และอำนาจต่อไป ภายใต้หลักเกณฑ์และเงื่อนไขการรับเรื่องร้องเรียนไว้ตรวจสอบตามข้อ ๑๘ ข้อ ๑๙ และข้อ ๒๐

ทั้งนี้ กรณีเรื่องร้องเรียนกล่าวหาว่าทุจริตเกี่ยวกับการใช้จ่ายเงินแผ่นดิน ซึ่งเป็นเรื่องที่อยู่ในหน้าที่ และอำนาจของผู้ว่าการและเข้าลักษณะอยู่ในหน้าที่และอำนาจขององค์กรอิสระอื่นด้วย หากไม่ใช่กรณี ความผิดตามกฎหมายใน (๓) ให้ดำเนินการตรวจสอบตามหน้าที่และอำนาจต่อไปภายใต้หลักเกณฑ์ และเงื่อนไขการรับเรื่องร้องเรียนไว้ตรวจสอบตามข้อ ๑๘ ข้อ ๑๙ และข้อ ๒๐

ข้อ ๒๒ เมื่อสำนักซึ่งมีหน้าที่และเขตอำนาจในการตรวจสอบเรื่องร้องเรียนมีคำสั่งรับ หรือไม่รับเรื่องไว้ตรวจสอบการปฏิบัติตามกฎหมายแล้ว ต้องจัดให้มีการบันทึกสถานะของเรื่องที่มีการร้องเรียนไว้ ในระบบบริหารงานตรวจสอบตามข้อ ๑๗ ด้วย

กรณีที่มีคำสั่งไม่รับเรื่องร้องเรียน ต้องแจ้งให้ผู้ร้องเรียนทราบถึงการไม่รับเรื่องร้องเรียนด้วย

กรณีมีคำสั่งรับเรื่องร้องเรียน ให้สำนักซึ่งมีหน้าที่และเขตอำนาจในการตรวจสอบเรื่องร้องเรียน ดำเนินการตามหมวด ๒ ต่อไป

หมวด ๒
การตรวจสอบการปฏิบัติตามกฎหมาย

ส่วนที่ ๑
การมอบหมายเรื่อง และการวางแผนการตรวจสอบ

ข้อ ๒๓ เมื่อมีกรณีจะต้องตรวจสอบการปฏิบัติตามกฎหมายในแต่ละประเภทตามข้อ ๘ ให้สำนักซึ่งมีหน้าที่และเขตอำนาจในการตรวจสอบการปฏิบัติตามกฎหมาย จัดให้มีทะเบียนคุมการรับเรื่อง ไว้ตรวจสอบเพื่อบันทึกสาระสำคัญเกี่ยวกับชื่อเรื่อง วันที่รับเรื่อง ที่มาของเรื่อง ชื่อผู้รับผิดชอบในการตรวจสอบ ประเด็นที่ตรวจสอบ และสถานะของเรื่องที่ตรวจสอบลงในทะเบียนคุมเรื่องที่รับไว้ตรวจสอบของแต่ละสำนัก หรือบันทึกลงในระบบบริหารงานตรวจสอบที่สำนักงานกำหนด เพื่อประโยชน์ในการกำกับและติดตามสถานะ ของการตรวจสอบในภาพรวมต่อไป


--- Page 8 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

ข้อ ๒๔ ให้ผู้อำนวยการสำนัก หรือผู้อำนวยการกลุ่ม หรือหัวหน้ากลุ่มที่ได้รับมอบหมาย จากผู้อำนวยการสำนัก มอบหมายเรื่องให้เจ้าหน้าที่ตรวจสอบคนหนึ่งเป็นผู้รับผิดชอบในการตรวจสอบ และมอบหมายให้ข้าราชการหรือลูกจ้างที่ได้รับมอบหมายให้ปฏิบัติงานตรวจสอบในสำนักอีกอย่างน้อยหนึ่งคน เป็นผู้ช่วยผู้รับผิดชอบในการตรวจสอบ ทั้งนี้ ในการมอบหมายเรื่องให้คำนึงถึงความเหมาะสมของเรื่อง ที่จะตรวจสอบ ความเชี่ยวชาญ และระดับของผู้ถูกตรวจสอบเป็นสำคัญ

ข้อ ๒๕ เมื่อผู้รับผิดชอบในการตรวจสอบได้รับเรื่องแล้ว ให้ร่วมกับผู้ช่วยผู้รับผิดชอบในการตรวจสอบ ดำเนินการ ดังต่อไปนี้
(๑) บันทึกรายละเอียดของเรื่องที่ต้องตรวจสอบการปฏิบัติตามกฎหมายลงในทะเบียนคุม การรับเรื่องไว้ตรวจสอบของสำนัก หรือบันทึกลงในระบบบริหารงานตรวจสอบที่สำนักงานกำหนด ตามข้อ ๒๒
(๒) จัดให้มีการวางแผนการตรวจสอบ โดยกำหนดประเด็นการตรวจสอบ เกณฑ์ที่ใช้ในการตรวจสอบ และแนวทางการตรวจสอบเพื่อแสวงหาพยานหลักฐานที่ต้องรวบรวมเพื่อนำมาใช้ในการวิเคราะห์เทียบกับเกณฑ์ ที่ใช้ในการตรวจสอบ รวมถึงระยะเวลาในการดำเนินการซึ่งต้องไม่เกินระยะเวลาที่ผู้ว่าการกำหนด ตามข้อ ๖ เพื่อเสนอขอความเห็นชอบจากผู้อำนวยการสำนัก
(๓) เมื่อได้รับความเห็นชอบแล้ว ให้ดำเนินการตรวจสอบตามประเด็นการตรวจสอบและแนวทาง การตรวจสอบที่กำหนด โดยต้องรวบรวมพยานหลักฐานให้ได้ข้อเท็จจริงอย่างเพียงพอและถูกต้องเหมาะสม

ข้อ ๒๖ การกำหนดประเด็นการตรวจสอบตามข้อ ๒๕ ให้ผู้รับผิดชอบในการตรวจสอบ ร่วมกับผู้ช่วยผู้รับผิดชอบในการตรวจสอบกำหนดประเภทข้อมูลเบื้องต้นเพื่อพิจารณากำหนดประเด็น ตามหลักเกณฑ์ข้อใดข้อหนึ่ง ดังนี้
(๑) กรณีเป็นเรื่องตามข้อ ๘ (๑) อาจตรวจสอบข้อมูลเบื้องต้นเพื่อพิจารณากำหนดประเด็น ตามหลักเกณฑ์ข้อใดข้อหนึ่ง ดังนี้
(ก) กระบวนการตรวจสอบการเงินอื่น การจัดซื้อจัดจ้างและการบริหารพัสดุ การจัดเก็บรายได้ หรือผลตอบแทน หากพบว่าขั้นตอนใดมีความเสี่ยงต่อการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการ หรือสัญญา หรืออาจก่อให้เกิดความเสียหายแก่ทางราชการ หรือทุจริต ให้กำหนดประเด็นการตรวจสอบในขั้นตอนที่มีความเสี่ยงนั้น และกำหนดเกณฑ์ที่ใช้ในการตรวจสอบ ให้เชื่อมโยงและสอดคล้องกัน
(ข) งาน โครงการ สัญญา และกิจกรรมของหน่วยรับตรวจที่เลือกตรวจสอบ หากเป็นเรื่องที่ปรากฏตามข่าวหนังสือพิมพ์หรือสื่อต่าง ๆ และมีความเสี่ยงต่อการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการ หรือสัญญา หรืออาจก่อให้เกิดความเสียหาย แก่ทางราชการ หรือทุจริต ให้กำหนดประเด็นการตรวจสอบตามความเสี่ยงที่ปรากฏตามรายงานข่าว หนังสือพิมพ์หรือสื่อนั้น


--- Page 9 ---
เล่ม ๑๔๐ ตอนที่ ๕๘ ก
หน้า ๙ ราชกิจจานุเบกษา
๒๙ กันยายน ๒๕๖๖

(ค) งาน โครงการ สัญญา และกิจกรรมของหน่วยรับตรวจ หากเป็นเรื่องที่เคยตรวจสอบแล้ว พบว่ามีข้อบกพร่องจากการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผน การปฏิบัติราชการ หรือสัญญาอยู่เป็นประจำ ให้กำหนดประเด็นการตรวจสอบตามข้อบกพร่องที่ตรวจพบนั้น
(ง) เรื่องที่มีความเสี่ยงในเรื่องอื่นนอกจากตาม (ก) (ข) (ค) หากพบว่าความเสี่ยงนั้น มีข้อบกพร่องจากการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการ หรือสัญญา หรืออาจทำให้ทางราชการได้รับความเสียหาย ให้กำหนดประเด็นการตรวจสอบตามความเสี่ยง ที่ตรวจพบนั้น
(๒) กรณีเป็นเรื่องตามข้อ ๘ (๒) ให้กำหนดประเด็นการตรวจสอบตามข้อกล่าวอ้างที่ปรากฏ ในหนังสือร้องเรียน หรือในเว็บไซต์หรือไปรษณีย์อิเล็กทรอนิกส์ของสำนักงาน หรือตามที่มีผู้มาร้องเรียน ด้วยตนเอง
(๓) กรณีเป็นเรื่องตามข้อ ๘ (๓) ให้กำหนดประเด็นการตรวจสอบตามผลการตรวจสอบ รายงานการเงิน หรือผลการตรวจสอบผลสัมฤทธิ์และประสิทธิภาพการดำเนินงาน ที่ตรวจพบว่ามีข้อบกพร่อง ซึ่งอาจมีความเสี่ยงจากการไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี แบบแผน การปฏิบัติราชการ หรือสัญญา หรืออาจมีความเสี่ยงที่ทำให้ทางราชการได้รับความเสียหาย
(๔) กรณีเป็นเรื่องตามข้อ ๘ (๔) ให้กำหนดประเด็น ดังนี้
(ก) เรื่องที่ผู้ว่าการสั่งให้ตรวจสอบเฉพาะกรณี ให้กำหนดประเด็นการตรวจสอบ ตามที่ผู้ว่าการสั่งการ แต่หากเรื่องที่ผู้ว่าการสั่งให้ตรวจสอบนั้นเป็นเรื่องที่มาจากการร้องเรียน ให้พิจารณาก่อนว่าเป็นไปตามหลักเกณฑ์และเงื่อนไขการรับเรื่องร้องเรียนไว้ตรวจสอบตามหมวด ๑ ส่วนที่ ๓ หรือไม่ และหากเข้าหลักเกณฑ์และเงื่อนไขการรับเรื่องร้องเรียน ก็ให้กำหนดประเด็น การตรวจสอบตาม (๒) ต่อไป
(ข) เรื่องที่ผู้ว่าการสั่งให้ตรวจสอบตามที่กำหนดไว้ในแผนการตรวจสอบประจำปี หากในแผน กำหนดประเด็นการตรวจสอบไว้ ให้กำหนดประเด็นตามที่กำหนดไว้ในแผนนั้น แต่หากไม่ได้กำหนดไว้ ให้ผู้รับผิดชอบในการตรวจสอบที่ได้รับมอบหมายเรื่องคัดเลือกหน่วยรับตรวจ งาน โครงการ สัญญา และกิจกรรมของหน่วยรับตรวจ ตามหลักเกณฑ์และวิธีการที่กำหนดไว้ในแผนการตรวจสอบประจำปี หรือตามวิธีการประเมินความเสี่ยงตามแนวทางที่ผู้ว่าการกำหนดในแต่ละลักษณะงาน โดยให้นำหลักเกณฑ์ ตาม (๑) มาใช้บังคับ

ข้อ ๒๗ การกำหนดเกณฑ์ที่ใช้ในการตรวจสอบตามข้อ ๒๕ ต้องกำหนดให้สอดคล้อง และเหมาะสมกับประเด็นที่ใช้ในการตรวจสอบ โดยพิจารณาจากบทบัญญัติของกฎหมาย ระเบียบ ข้อบังคับ มติคณะรัฐมนตรี แบบแผนการปฏิบัติราชการ หรือสัญญา รวมถึงบทบัญญัติตามกฎหมายว่าด้วยวินัยการเงิน การคลังของรัฐ เพื่อนำมาใช้เป็นเกณฑ์ในการเปรียบเทียบกับประเด็นการตรวจสอบที่กำหนด


--- Page 10 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

ข้อ ๒๘ ในการตรวจสอบ หากพบประเด็นข้อบกพร่องนอกเหนือจากที่กำหนดประเด็น การตรวจสอบไว้ในข้อ ๒๖ ถ้าประเด็นนั้นเป็นประเด็นที่เกี่ยวเนื่องและใช้พยานหลักฐานส่วนใหญ่ เป็นชุดเดียวกันกับประเด็นที่ตรวจสอบ ก็ให้รวบรวมข้อเท็จจริงและพยานหลักฐานสำหรับประเด็นนั้น เพิ่มเติมให้แล้วเสร็จ และสรุปผลการตรวจสอบเสนอก่อนในการสอบบัญญัติว่ามาก จะแยกประเด็นกล่าว ไม่เกี่ยวเนื่องกับประเด็นเดิมที่ตรวจสอบ และมีพยานหลักฐานคนละชุดกัน ซึ่งต้องใช้ระยะเวลา ในการรวบรวมพยานหลักฐานเพิ่มเติมจากแผนการตรวจสอบที่ขออนุมัติไว้มาก จะแยกประเด็นนั้น ออกมาต่างหากจากเรื่องเดิม แล้วนำเสนอผู้อำนวยการสำนักเพื่อพิจารณาอนุมัติให้ตั้งเรื่องตรวจสอบ ประเด็นดังกล่าวเป็นเรื่องใหม่ก็ได้

**ส่วนที่ ๒**
**วิธีปฏิบัติในการเข้าตรวจ และการรวบรวมพยานหลักฐาน**

ข้อ ๒๙ ผู้รับผิดชอบในการตรวจสอบต้องมีหนังสือแจ้งการเข้าตรวจสอบ โดยจะแจ้งล่วงหน้า หรือในวันแรกที่เข้าหน่วยรับตรวจก็ได้ และในการเข้าตรวจสอบต้องแสดงบัตรประจำตัวต่อบุคคล ที่เกี่ยวข้อง
กรณีการตรวจสอบต่อเนื่องจากการตรวจสอบด้านอื่น และผู้รับผิดชอบในการตรวจสอบ เป็นผู้รับผิดชอบชุดเดิมที่เคยมีหนังสือแจ้งการเข้าตรวจมาก่อนแล้ว จะไม่แสดงหนังสือแจ้งการเข้าตรวจ อีกก็ได้
ผู้รับผิดชอบในการตรวจสอบต้องแจ้งให้หน่วยรับตรวจทราบถึงสาระสำคัญของเรื่องที่จะตรวจสอบ เกณฑ์ที่ใช้ในการตรวจสอบ ระยะเวลาที่ใช้ในการตรวจสอบ และงาน โครงการ สัญญา หรือกิจกรรม ของหน่วยรับตรวจที่อยู่ในขอบเขตของการตรวจสอบให้หน่วยรับตรวจทราบด้วย

ข้อ ๓๐ เพื่อประโยชน์ในการตรวจสอบ ให้ผู้รับผิดชอบในการตรวจสอบมีอำนาจรวบรวม พยานหลักฐานที่เกี่ยวข้องตามประเด็นและแนวทางการตรวจสอบให้ได้ข้อเท็จจริงที่เพียงพอและเหมาะสม เพื่อสรุปผลการตรวจสอบหรือความเห็นได้อย่างถูกต้องและเป็นธรรม ทั้งนี้ ตามคู่มือหรือแนวปฏิบัติ ที่ผู้ว่าการกำหนด

ข้อ ๓๑ ในการรวบรวมพยานหลักฐาน ผู้รับผิดชอบในการตรวจสอบมีอำนาจตามมาตรา ๙๓ และมาตรา ๙๔ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ กระทำการ ดังนี้
(๑) ตรวจสอบเงินและทรัพย์สินอื่น บัญชี ทะเบียน เอกสาร หรือหลักฐานในการใช้จ่าย และหลักฐานอื่นที่อยู่ในความรับผิดชอบของหน่วยรับตรวจ
(๒) ให้ผู้รับตรวจหรือเจ้าหน้าที่ของหน่วยรับตรวจมีหนังสือชี้แจงข้อเท็จจริง มาให้ถ้อยคำ หรือส่งมอบบัญชี ทะเบียน เอกสาร หรือหลักฐานอื่นบรรดาที่หน่วยรับตรวจจัดทำขึ้นหรือมีไว้ในครอบครอง เพื่อประโยชน์ในการตรวจสอบ


--- Page 11 ---
เล่ม ๑๔๐ ตอนที่ ๕๘ ก หน้า ๑๑ ราชกิจจานุเบกษา ๒๙ กันยายน ๒๕๖๖

(๓) อายัดบัญชี ทะเบียน เอกสาร หรือหลักฐานอื่นที่มีอยู่ในความรับผิดชอบของหน่วยรับตรวจ
(๔) ให้บุคคลใดมาให้ถ้อยคำ หรือส่งมอบบัญชี ทะเบียน เอกสาร หรือหลักฐานอื่น ที่เกี่ยวข้องกับหน่วยรับตรวจสอบเท่าที่จำเป็นเพื่อประโยชน์ในการตรวจสอบ
(๕) เข้าไปในสถานที่ใด ๆ ในระหว่างพระอาทิตย์ขึ้นและพระอาทิตย์ตกหรือในเวลาทำการ เพื่อตรวจสอบ ค้น ยึด หรืออายัด บัญชี ทะเบียน เอกสาร หรือหลักฐานอื่น หรืออายัดเงิน หรือทรัพย์สินที่เกี่ยวกับหรือมีเหตุอันควรเชื่อว่าเกี่ยวกับหน่วยรับตรวจเท่าที่จำเป็น
(๖) บรรดาบัญชีและเอกสารหลักฐานต่าง ๆ ซึ่งเกี่ยวกับการตรวจสอบถ้าเป็นภาษาต่างประเทศ และเจ้าหน้าที่ไม่อาจเข้าใจได้ จะขอให้หน่วยรับตรวจจัดการแปลเป็นภาษาไทยให้แล้วเสร็จภายในเวลา ตามที่เห็นสมควรก็ได้

ข้อ ๓๒ เรื่องใดหากเข้าตรวจสอบแล้วทราบว่าอยู่ในระหว่างขั้นตอนการพิจารณาคดีหรือมีคำพิพากษา ของศาลในคดีอาญา หรืออยู่ระหว่างขั้นตอนการดำเนินการตามอำนาจหน้าที่ของพนักงานอัยการในคดีอาญา หรืออยู่ในระหว่างการดำเนินการตรวจสอบ หรือไต่สวนของสำนักงานคณะกรรมการป้องกัน และปราบปรามการทุจริตแห่งชาติ สำนักงานคณะกรรมการป้องกันและปราบปรามการทุจริตภาครัฐ และเป็นเรื่องที่มีข้อเท็จจริงหรือมีประเด็นเดียวกันกับเรื่องที่ต้องตรวจสอบ ให้สำนักซึ่งมีหน้าที่ และเขตอำนาจในการตรวจสอบการปฏิบัติตามกฎหมายสั่งยุติการตรวจสอบในเรื่องนั้นหรือประเด็นนั้นก็ได้ และถ้าเรื่องนั้นเป็นการตรวจสอบที่มาจากการร้องเรียนให้แจ้งให้ผู้ร้องเรียนทราบด้วย

ข้อ ๓๓ ในระหว่างรวบรวมพยานหลักฐาน หากพบข้อบกพร่องที่อาจก่อให้เกิดความเสียหาย แก่หน่วยรับตรวจในประเด็นหนึ่งใดและในประเด็นนั้นได้รวบรวมพยานหลักฐานเสร็จสิ้นแล้ว ให้ผู้รับผิดชอบในการตรวจสอบแยกจัดทำรายงานและแจ้งข้อบกพร่องพร้อมข้อเสนอแนะ เสนอผู้อำนวยการสำนัก โดยอาศัยอำนาจตามความในมาตรา ๘๕ วรรคหนึ่ง หรือมาตรา ๙๕ วรรคหนึ่ง แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ แจ้งข้อบกพร่อง พร้อมข้อเสนอแนะให้หน่วยรับตรวจปฏิบัติเพื่อป้องกันความเสียหายที่อาจจะเกิดขึ้นแก่หน่วยรับตรวจไป ก่อนสรุปผลการตรวจสอบครบทุกประเด็นก็ได้

ข้อ ๓๔ เมื่อผู้รับผิดชอบในการตรวจสอบรวบรวมพยานหลักฐานอย่างเพียงพอและเหมาะสม เสร็จสิ้นแล้วพบว่ามีข้อบกพร่อง ก่อนการสรุปผลการตรวจสอบหรือก่อนการแจ้งผลการตรวจสอบ ให้ดำเนินการ ดังนี้
(๑) กรณีข้อบกพร่องที่ตรวจพบไม่มีลักษณะเป็นการทุจริต และไม่ก่อให้เกิดความเสียหาย แก่รัฐหรือหน่วยรับตรวจ และมิได้เป็นการจงใจไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการ ให้ทำหนังสือแจ้งข้อบกพร่องถึงผู้รับตรวจ หรือเจ้าหน้าที่ของหน่วยรับตรวจ เพื่อให้ชี้แจงเหตุผลและแสดงพยานหลักฐานของตน
(๒) กรณีข้อบกพร่องที่ตรวจพบมีลักษณะเป็นการทุจริต หรืออาจก่อให้เกิดความเสียหาย แก่รัฐหรือหน่วยรับตรวจ หรือมีลักษณะเป็นการจงใจไม่ปฏิบัติตามกฎหมายว่าด้วยวินัยการเงินการคลัง


--- Page 12 ---
หน้า ๑๒
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

ของรัฐ หรือมีลักษณะจะใจปฏิบัติหน้าที่หรือใช้อำนาจขัดต่อบทบัญญัติแห่งรัฐธรรมนูญหรือกฎหมาย ให้ทำหนังสือแจ้งข้อบกพร่องถึงผู้รับตรวจหรือเจ้าหน้าที่ของหน่วยรับตรวจทุกคน ที่อาจมีการกระทำ อันเป็นข้อบกพร่องจากการไม่ปฏิบัติตามกฎหมาย เพื่อให้ชี้แจงเหตุผลและแสดงพยานหลักฐานของตน
การชี้แจงตาม (๑) และ (๒) ให้ผู้รับตรวจหรือเจ้าหน้าที่ของหน่วยรับตรวจ แล้วแต่กรณี ทำเป็นหนังสือหรือมาให้ถ้อยคำต่อผู้รับผิดชอบในการตรวจสอบ โดยต้องชี้แจงภายในระยะเวลา ที่กำหนด แต่อย่างช้าต้องไม่เกินสิบห้าวันนับแต่วันที่ได้รับหนังสือ หากพ้นกำหนดระยะเวลาดังกล่าว ยังไม่มาชี้แจงโดยไม่มีเหตุอันสมควร ให้มีหนังสือแจ้งเตือนโดยกำหนดเวลาให้ไม่เกินเจ็ดวัน นับแต่วันที่ได้รับหนังสือแจ้งเตือน หากพ้นกำหนดระยะเวลาดังกล่าวยังไม่มาชี้แจงอีก ให้ถือว่าผู้รับตรวจ หรือเจ้าหน้าที่ของหน่วยรับตรวจไม่ประสงค์จะชี้แจง

ส่วนที่ ๓ การสรุปผลการตรวจสอบ และการรายงานการตรวจสอบ

ข้อ ๓๕ ก่อนสรุปผลการตรวจสอบ ให้ผู้รับผิดชอบในการตรวจสอบเปรียบเทียบพยานหลักฐาน ที่ได้มากับเกณฑ์ที่ใช้ในการตรวจสอบเพื่อจัดทำข้อตรวจพบและสรุปผลการตรวจสอบ โดยนำพยานหลักฐาน ที่รวบรวมได้ พร้อมทั้งข้อคิดเห็น หรือคำชี้แจงและเหตุผล หรือความจำเป็นของหน่วยรับตรวจ มาวิเคราะห์ว่ามีความเพียงพอและเหมาะสมที่จะนำไปสรุปผลการตรวจสอบหรือไม่ ในกรณีที่พยานหลักฐาน ไม่เพียงพอ ผู้รับผิดชอบในการตรวจสอบอาจพิจารณาดำเนินการตรวจสอบเพิ่มเติม หรือสรุปผลการตรวจสอบ ให้สอดคล้องกับพยานหลักฐานที่มีอยู่อย่างจำกัดนั้น
ผู้รับผิดชอบในการตรวจสอบต้องสรุปผลการตรวจสอบว่าประเด็นการตรวจสอบเป็นไป ตามเกณฑ์ที่ใช้ในการตรวจสอบหรือไม่ โดยพิจารณาจากข้อตรวจพบที่มีนัยสำคัญในทุกแง่มุม อย่างน้อยต้องประกอบด้วย ข้อเท็จจริง ข้อกฎหมาย ความเสียหาย (ถ้ามี) ความเห็นพร้อมเหตุผล และข้อเสนอแนะ
ข้อ ๓๖ เมื่อสรุปผลการตรวจสอบแล้ว ให้จัดทำร่างรายงานการตรวจสอบ พร้อมเอกสารหลักฐาน ที่เกี่ยวข้องเพื่อประกอบรายงานการตรวจสอบตามรูปแบบที่ผู้ว่าการกำหนดในข้อ ๖ พร้อมเสนอ ความเห็นกรณีใดกรณีหนึ่ง หรือหลายกรณี ดังนี้
(๑) หากเห็นว่าผลการตรวจสอบยังไม่ปรากฏพยานหลักฐานว่ามีข้อบกพร่องจากการไม่ปฏิบัติ ตามกฎหมายว่าด้วยวินัยการเงินการคลังของรัฐ หรือกฎหมายอื่น หรือระเบียบ ข้อบังคับ มติคณะรัฐมนตรี หรือแบบแผนการปฏิบัติราชการ ให้ยุติเรื่อง และกรณีที่เป็นเรื่องร้องเรียนที่มีการระบุชื่อ และที่อยู่ ของผู้ร้องเรียน ให้แจ้งให้ผู้ร้องทราบ


--- Page 13 ---
เล่ม ๑๔๐ ตอนที่ ๕๘ ก หน้า ๑๓ ราชกิจจานุเบกษา ๒๙ กันยายน ๒๕๖๖

(๒) หากเห็นว่าผลการตรวจสอบพบข้อบกพร่องหรือมีมูลความผิด ให้พิจารณาแจ้งผู้รับตรวจ หรือหน่วยรับตรวจดำเนินการกรณีใดกรณีหนึ่งหรือหลายกรณี ดังต่อไปนี้
(ก) กรณีผลการตรวจสอบปรากฏว่า มีข้อบกพร่องเนื่องจากเจ้าหน้าที่ของหน่วยรับตรวจ ไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการ ตามมาตรา ๘๕ วรรคหนึ่ง หรือไม่ปฏิบัติตามกฎหมายว่าด้วยวินัยการเงินการคลังของรัฐ ตามมาตรา ๙๕ วรรคหนึ่ง แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ซึ่งข้อบกพร่องที่ตรวจพบไม่มีลักษณะเป็นการทุจริตและไม่ก่อให้เกิดความเสียหายแก่รัฐหรือหน่วยรับตรวจ ให้แจ้งข้อบกพร่องพร้อมข้อเสนอแนะให้ผู้รับตรวจทราบเพื่อดำเนินการแก้ไข หรือควบคุมกำกับ หรือดูแลมิให้เกิดข้อบกพร่องขึ้นอีก
(ข) กรณีผลการตรวจสอบปรากฏว่า ข้อบกพร่องที่ตรวจพบเนื่องจากเจ้าหน้าที่ของหน่วยรับตรวจ ไม่ปฏิบัติตามกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการ ก่อให้เกิดความเสียหายแก่รัฐหรือหน่วยรับตรวจ ตามมาตรา ๘๕ วรรคสอง แห่งพระราชบัญญัติ ประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้แจ้งให้ผู้รับตรวจพิจารณาดำเนินการ เพื่อให้มีการชดใช้ค่าเสียหายแก่รัฐหรือหน่วยรับตรวจหรือดำเนินการทางวินัย แล้วแต่กรณี
(ค) กรณีผลการตรวจสอบปรากฏว่า ข้อบกพร่องที่ตรวจพบจากการตรวจสอบการปฏิบัติ ตามกฎหมายว่าด้วยวินัยการเงินการคลังของรัฐมีลักษณะก่อให้เกิดความเสียหายแก่รัฐหรือหน่วยรับตรวจ หรือมีลักษณะเป็นการจงใจไม่ปฏิบัติตามกฎหมายว่าด้วยวินัยการเงินการคลังของรัฐ ตามมาตรา ๙๕ วรรคสาม แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้แจ้งให้ผู้รับตรวจพิจารณาดำเนินการเพื่อให้มีการชดใช้ค่าเสียหายแก่รัฐหรือหน่วยรับตรวจ หรือดำเนินการทางวินัย แล้วแต่กรณี
(ง) กรณีผลการตรวจสอบปรากฏว่า หน่วยรับตรวจจัดเก็บรายได้หรือผลตอบแทน ไม่เป็นไปตามกฎหมายหรือสัญญา ตามมาตรา ๘๖ แห่งพระราชบัญญัติประกอบรัฐธรรมนูญว่าด้วย การตรวจเงินแผ่นดิน พ.ศ. ๒๕๖๑ ให้แจ้งข้อบกพร่องพร้อมข้อเสนอแนะไปยังหน่วยรับตรวจ เพื่อดำเนินการให้ถูกต้องตามกฎหมายหรือสัญญา
(จ) กรณีผลการตรวจสอบปรากฏว่า หน่วยรับตรวรมีหน้าที่และอำนาจบริหารจัดการ ดูแลรักษา และติดตามทรัพย์สิน ละเว้นไม่ปฏิบัติหน้าที่ตามที่กฎหมายกำหนดไว้ ตามมาตรา ๘๗ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้แจ้งหน่วยรับตรวจ พร้อมทั้งข้อเสนอแนะเพื่อดำเนินการให้ถูกต้อง
กรณีผู้รับตรวจกระทำผิดหรือมีส่วนร่วมในการกระทำความผิด ซึ่งผู้รับตรวจนั้น ไม่สามารถดำเนินการเพื่อให้มีการชดใช้ค่าเสียหายแก่รัฐหรือหน่วยรับตรวจหรือดำเนินการทางวินัย ตาม (๒) (ข) (ค) หรือ (๑) ได้ ให้พิจารณาแจ้งผู้รับตรวจชั้นเหนือขึ้นไปที่มีหน้าที่และอำนาจดำเนินการ ตามกฎหมาย เพื่อดำเนินการจัดให้มีการชดใช้ค่าเสียหายแก่รัฐหรือหน่วยรับตรวจหรือดำเนินการ ทางวินัยกับผู้รับตรวจคนนั้น หรือผู้รับตรวจและเจ้าหน้าที่ของหน่วยรับตรวจที่ร่วมกันกระทำความผิด แล้วแต่กรณี


--- Page 14 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

(๓) หากเห็นว่าผลการตรวจสอบปรากฏว่า ผู้รับตรวจไม่สามารถดำเนินการเพื่อให้มีการชดใช้ค่าเสียหายแก่รัฐหรือหน่วยรับตรวจหรือดำเนินการทางวินัย ตาม (๒) (ข) หรือ (ค) กับเจ้าหน้าที่ของรัฐผู้กระทำความผิดคนใดคนหนึ่งได้ ให้พิจารณาแจ้งผู้ที่มีหน้าที่และอำนาจดำเนินการตามกฎหมาย เพื่อดำเนินการจัดให้มีการชดใช้ค่าเสียหายแก่รัฐหรือหน่วยรับตรวจหรือดำเนินการทางวินัยกับเจ้าหน้าที่ของรัฐคนนั้น
(๔) หากเห็นว่าผลการตรวจสอบปรากฏว่า กฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการไม่เหมาะสมกับสถานการณ์ หรือการปฏิบัติตามจะก่อให้เกิดความเสียหายต่อราชการหรือประชาชน ตามมาตรา ๘๕ วรรคสาม แห่งพระราชบัญญัติประกอบรัฐธรรมนูญว่าด้วย การตรวจเงินแผ่นดิน พ.ศ. ๒๕๖๑ ให้พิจารณาแจ้งหน่วยรับตรวจหรือหน่วยงานที่เกี่ยวข้อง เพื่อเสนอแนะให้ปรับปรุงแก้ไขกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการให้เหมาะสม
(๕) หากเห็นว่าผลการตรวจสอบมีหลักฐานอันควรเชื่อได้ว่ามีการทุจริตหรือประพฤติมิชอบ ก่อให้เกิดความเสียหาย ให้พิจารณาแจ้งให้คณะกรรมการป้องกันและปราบปรามการทุจริตแห่งชาติ ดำเนินการตามหน้าที่และอำนาจ ดังนี้
(ก) กรณีผลการตรวจสอบมีหลักฐานอันควรเชื่อได้ว่าการใช้จ่ายเงินแผ่นดินมีพฤติการณ์ อันเป็นการทุจริตต่อหน้าที่หรือประพฤติมิชอบก่อให้เกิดความเสียหาย หรือจงใจปฏิบัติหรือใช้อำนาจ ขัดต่อรัฐธรรมนูญหรือกฎหมาย ตามมาตรา ๗ แห่งพระราชบัญญัติประกอบรัฐธรรมนูญว่าด้วย การตรวจเงินแผ่นดิน พ.ศ. ๒๕๖๑
(ข) กรณีผลการตรวจสอบมีหลักฐานอันควรเชื่อได้ว่ามีการกระทำด้วยประการใด ๆ ที่มีผลให้สมาชิกสภาผู้แทนราษฎร สมาชิกวุฒิสภา หรือกรรมาธิการ มีส่วนไม่ว่าโดยทางตรง หรือทางอ้อมในการใช้จ่ายงบประมาณรายจ่าย หรือคณะรัฐมนตรีเป็นผู้กระทำการหรืออนุมัติให้กระทำการ หรือรู้ว่ามีการกระทำดังกล่าวแต่มิได้สั่งยับยั้ง หรือเจ้าหน้าที่ของหน่วยรับตรวจจัดทำโครงการหรืออนุมัติ หรือจัดสรรเงินงบประมาณโดยรู้ว่ามีการกระทำดังกล่าว ตามมาตรา ๘๘ แห่งพระราชบัญญัติประกอบรัฐธรรมนูญ ว่าด้วยการตรวจเงินแผ่นดิน พ.ศ. ๒๕๖๑
(ค) กรณีข้อบกพร่องที่ตรวจพบตามกฎหมายว่าด้วยวินัยการเงินการคลังของรัฐมีลักษณะ เป็นการทุจริต ตามมาตรา ๙๕ วรรคสอง แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑
(๖) หากเห็นว่าผลการตรวจสอบปรากฏว่า มีการกระทำอันอาจทำให้การเลือกตั้งมิได้เป็นไป โดยสุจริตหรือเที่ยงธรรม หรือจงใจปฏิบัติหรือใช้อำนาจขัดต่อรัฐธรรมนูญหรือกฎหมาย และเป็นเรื่อง ที่อยู่ในอำนาจของคณะกรรมการการเลือกตั้ง ตามมาตรา ๗ แห่งพระราชบัญญัติประกอบรัฐธรรมนูญ ว่าด้วยการตรวจเงินแผ่นดิน พ.ศ. ๒๕๖๑ ให้พิจารณาแจ้งให้คณะกรรมการการเลือกตั้งดำเนินการ ตามหน้าที่และอำนาจต่อไป


--- Page 15 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

(๗) หากเห็นว่าผลการตรวจสอบปรากฏว่า เป็นเรื่องที่อยู่ในหน้าที่และอำนาจของหน่วยงานอื่น ตามมาตรา ๗ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้พิจารณาแจ้งหน่วยงานดังกล่าวที่เกี่ยวข้องเพื่อทราบและดำเนินการตามหน้าที่และอำนาจต่อไป
(๘) หากเห็นว่าผลการตรวจสอบปรากฏว่า มีการกระทำที่ไม่เป็นไปตามกฎหมายว่าด้วยวินัย การเงินการคลังของรัฐและอาจก่อให้เกิดความเสียหายแก่การเงินการคลังของรัฐอย่างร้ายแรง ตามมาตรา ๘ แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ให้รายงานผู้ว่าการเพื่อเสนอผลการตรวจสอบให้คณะกรรมการพิจารณาตามหน้าที่และอำนาจต่อไป
ทั้งนี้ ในการพิจารณาผลการตรวจสอบของผู้บริหารงานตรวจสอบจะสั่งให้ผู้รับผิดชอบ ในการตรวจสอบปรับแก้ในส่วนความเห็นได้ ในกรณีมีความเห็นเพิ่มเติมหรือเห็นแย้งกับผู้รับผิดชอบ ผู้มีอำนาจพิจารณาชั้นเหนือขึ้นไปอีกระดับหนึ่งเป็นผู้พิจารณาสั่งการทุกกรณี
ข้อ ๓๗ เมื่อผู้บริหารงานตรวจสอบผู้มีอำนาจพิจารณาแต่ละระดับชั้น พิจารณาสั่งการแล้ว ให้จัดทำรายงานการตรวจสอบฉบับสมบูรณ์รวมทั้งหนังสือแจ้งหน่วยรับตรวจและหน่วยงานที่เกี่ยวข้อง ตามความเห็นที่ผู้บริหารงานตรวจสอบพิจารณาสั่งการ โดยให้ถือปฏิบัติ ดังนี้
(๑) รายงานการตรวจสอบฉบับสมบูรณ์ ให้ประทับตราสำนักงาน และให้ผู้บริหารงานตรวจสอบ ซึ่งมีหน้าที่และเขตอำนาจในการตรวจสอบเป็นผู้ลงลายมือชื่อกำกับ พร้อมวัน เดือน ปี ท้ายรายงาน แทนลายมือชื่อของบุคคล
(๒) การลงนามในหนังสือแจ้งผู้รับตรวจและหน่วยงานที่เกี่ยวข้อง ให้ผู้ว่าการ หรือผู้บริหาร งานตรวจสอบที่ผู้ว่าการมอบหมายเป็นผู้ลงนามในฐานะผู้ว่าการ หรือผู้ปฏิบัติราชการแทนผู้ว่าการ
รูปแบบรายงานการตรวจสอบฉบับสมบูรณ์และรูปแบบหนังสือแจ้งให้เป็นไปตามที่ผู้ว่าการ กำหนดตามข้อ ๖ ทั้งนี้ รายงานการตรวจสอบต้องมีความชัดเจน และอย่างน้อยต้องมีรายละเอียด ที่เป็นการสรุปผลการตรวจสอบ ประกอบด้วย ข้อเท็จจริง ข้อกฎหมาย ความเสียหาย (ถ้ามี) ความเห็นพร้อมเหตุผลและข้อเสนอแนะ

หมวด ๓
การแจ้งผลการตรวจสอบ และการติดตามผลการตรวจสอบ

ส่วนที่ ๑
การแจ้งผลการตรวจสอบ

ข้อ ๓๘ การแจ้งผลการตรวจสอบตามข้อ ๓๖ (๒) (ข) (ค) (ง) (จ) ให้ทำหนังสือแจ้งผู้รับตรวจ หรือหน่วยรับตรวจดำเนินการในกรณีใดกรณีหนึ่ง หรือหลายกรณี โดยให้ส่งสำเนารายงานการตรวจสอบ


--- Page 16 ---
เล่ม ๑๔๐ ตอนที่ ๕๘ ก
หน้า ๑๖
ราชกิจจานุเบกษา
๒๙ กันยายน ๒๕๖๖

ไปพร้อมกับหนังสือแจ้ง โดยหนังสือแจ้งผู้รับตรวจในแต่ละกรณีให้ระบุมาตราของกฎหมายที่ให้อำนาจ แจ้งผลการตรวจสอบ และให้ระบุข้อความดังต่อไปนี้ด้วย
(๑) กรณีแจ้งให้ผู้รับตรวจดำเนินการ ตามมาตรา ๘๕ วรรคสอง หรือมาตรา ๙๕ วรรคสาม แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ต้องระบุให้ผู้รับตรวจ ต้องเริ่มต้นการดำเนินการเพื่อให้มีการชดใช้ค่าเสียหายหรือการดำเนินการทางวินัย ภายในหกสิบวัน นับแต่วันที่ได้รับหนังสือแจ้งผลการตรวจสอบจากสำนักงาน และต้องดำเนินกระบวนการให้แล้วเสร็จ ภายในสองร้อยสี่สิบวันนับแต่ได้รับหนังสือแจ้งผลการตรวจสอบจากสำนักงาน โดยระบุให้ผู้รับตรวจ ต้องรายงานผลของการดำเนินการให้สำนักงานทราบทุกหกสิบวันนับแต่วันที่ได้รับหนังสือแจ้ง ผลการตรวจสอบจากสำนักงานจนกว่าจะดำเนินกระบวนการแล้วเสร็จ
การแจ้งตาม (๑) ต้องระบุไปด้วยว่าเจ้าหน้าที่ของรัฐกระทำไม่ถูกต้องตามกฎหมาย ระเบียบ ข้อบังคับ มติคณะรัฐมนตรี หรือแบบแผนการปฏิบัติราชการที่เกี่ยวข้องฉบับใด เรื่องใด มาตราใด หรือข้อใด รวมทั้งถ้ามีการไม่ปฏิบัติตามกฎหมายว่าด้วยวินัยการเงินการคลังของรัฐให้ระบุว่า เป็นความผิดตามมาตราใด
ทั้งนี้ การแจ้งให้มีการชดใช้ค่าเสียหายให้ระบุจำนวนเงินค่าเสียหายให้ชัดเจน และการแจ้ง ให้ดำเนินการทางวินัยให้ระบุตัวเจ้าหน้าที่ที่ต้องรับผิดชอบให้ชัดเจน
(๒) กรณีแจ้งให้หน่วยรับตรวจดำเนินการ ตามมาตรา ๘๖ หรือมาตรา ๘๗ แห่งพระราชบัญญัติ ประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ ต้องระบุให้ผู้รับตรวจต้องรายงานผล ของการดำเนินการให้สำนักงานทราบภายในหกสิบวันนับแต่วันที่ได้รับหนังสือแจ้งผลการตรวจสอบ จากสำนักงาน
ข้อ ๓๙ การแจ้งผลการตรวจสอบตามข้อ ๓๖ (๓) กรณีผู้รับตรวจไม่สามารถดำเนินการ เพื่อให้มีการชดใช้ค่าเสียหายแก่รัฐหรือหน่วยรับตรวจหรือดำเนินการทางวินัย ตามมาตรา ๘๕ วรรคสอง หรือมาตรา ๙๕ วรรคสาม แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ กับเจ้าหน้าที่ของรัฐผู้กระทำความผิดคนใดคนหนึ่งได้ ให้ทำหนังสือแจ้งผู้ที่มีหน้าที่ และอำนาจดำเนินการตามกฎหมาย เพื่อดำเนินการจัดให้มีการชดใช้ค่าเสียหายแก่รัฐหรือหน่วยรับตรวจ โดยระบุให้ต้องรายงานผลการดำเนินการให้สำนักงานทราบทุกหกสิบวันนับแต่วันที่ได้รับหนังสือแจ้ง ผลการตรวจสอบจากสำนักงาน โดยให้ส่งสำเนารายงานการตรวจสอบไปพร้อมกับหนังสือแจ้งด้วย
ข้อ ๔๐ การแจ้งผลการตรวจสอบตามข้อ ๓๖ (๕) (๖) และ (๗) ให้ทำหนังสือแจ้ง คณะกรรมการป้องกันและปราบปรามการทุจริตแห่งชาติ ตามมาตรา ๗ มาตรา ๘๘ และมาตรา ๙๕ วรรคสอง หรือแจ้งคณะกรรมการการเลือกตั้งหรือหน่วยงานที่เกี่ยวข้อง ตามมาตรา ๗ แห่งพระราชบัญญัติ ประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑ แล้วแต่กรณี โดยให้ส่งสำเนารายงาน การตรวจสอบและสำเนาเอกสารและหลักฐานที่เกี่ยวข้องไปพร้อมหนังสือแจ้งด้วย


--- Page 17 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

การทำหนังสือแจ้งคณะกรรมการป้องกันและปราบปรามการทุจริตแห่งชาติ คณะกรรมการ
การเลือกตั้งหรือหน่วยงานที่เกี่ยวข้องตามวรรคหนึ่ง ให้แจ้งด้วยว่าในการดำเนินการตามหน้าที่
และอำนาจ ให้ถือว่ารายงานการตรวจสอบและเอกสารและหลักฐานที่ผู้ว่าการจัดส่งให้เป็นส่วนหนึ่ง
ของสำนวนในการดำเนินการตามหน้าที่และอำนาจด้วย

ข้อ ๔๑ วิธีการแจ้งผลการตรวจสอบกรณีที่มิได้กำหนดไว้ในระเบียบนี้ ให้เป็นไปตามที่ผู้ว่าการ
กำหนด

**ส่วนที่ ๒ การติดตามผลการตรวจสอบ**

ข้อ ๔๒ ในกรณีแจ้งให้ผู้รับตรวจดำเนินการตามข้อ ๓๘ (๑) เมื่อพ้นกำหนดหกสิบวัน
นับแต่วันที่ได้รับหนังสือแจ้งผลการตรวจสอบ หากผู้รับตรวจไม่แจ้งผลการดำเนินการกลับมา
หรือแจ้งผลการดำเนินการกลับมาแต่ยังไม่ได้เริ่มต้นกระบวนการเพื่อให้มีการชดใช้ค่าเสียหายหรือการดำเนินการ
ทางวินัยโดยไม่มีเหตุอันสมควร ให้มีหนังสือแจ้งเตือนให้ผู้รับตรวจต้องเริ่มต้นการดำเนินการ
ภายในสามสิบวันนับแต่วันที่ผู้รับตรวจได้รับหนังสือแจ้งเตือน โดยระบุให้ผู้รับตรวจทราบด้วยว่าหากไม่ดำเนินการ
โดยไม่มีเหตุอันสมควร ผู้ว่าการจะเสนอต่อคณะกรรมการให้พิจารณาลงโทษทางปกครองต่อผู้รับตรวจ
ตามมาตรา ๙๖ วรรคสอง แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน
พ.ศ. ๒๕๖๑ ทั้งนี้ เมื่อครบกำหนดสามสิบวันนับแต่วันที่ผู้รับตรวจได้รับหนังสือแจ้งเตือนแล้ว
หากผู้รับตรวจไม่แจ้งผลกลับมา หรือไม่ดำเนินการโดยไม่มีเหตุอันสมควร ให้ทำความเห็นเสนอผู้ว่าการ
เพื่อเสนอต่อคณะกรรมการให้พิจารณาลงโทษทางปกครองแก่ผู้รับตรวจหรือเจ้าหน้าที่ของรัฐต่อไป
แต่หากเห็นว่ามีเหตุอันสมควร ก็ให้มีหนังสือแจ้งเร่งรัดให้ดำเนินกระบวนการให้แล้วเสร็จภายในสองร้อยสี่สิบวัน
นับแต่วันที่ได้รับหนังสือแจ้งผลการตรวจสอบต่อไป

เมื่อครบกำหนดสองร้อยสี่สิบวันนับแต่วันที่ได้รับหนังสือแจ้งผลการตรวจสอบ หากผู้รับตรวจ
ยังดำเนินกระบวนการไม่แล้วเสร็จโดยไม่มีเหตุอันสมควร ให้มีหนังสือแจ้งเตือนให้ผู้รับตรวจดำเนินการ
ให้แล้วเสร็จภายในสามสิบวันนับแต่วันที่ได้รับหนังสือแจ้งเตือน โดยระบุให้ผู้รับตรวจทราบด้วยว่าหากดำเนินการ
ไม่แล้วเสร็จภายในสามสิบวันนับแต่วันที่ได้รับหนังสือแจ้งเตือนโดยไม่มีเหตุอันสมควร ผู้ว่าการจะเสนอ
ต่อคณะกรรมการให้พิจารณาลงโทษทางปกครองต่อผู้รับตรวจ ตามมาตรา ๙๖ วรรคสอง
แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑

กรณีผู้รับตรวจดำเนินการไม่แล้วเสร็จภายในสองร้อยสี่สิบวันนับแต่วันที่ได้รับหนังสือ
แจ้งผลการตรวจสอบโดยมีเหตุอันสมควร ให้มีหนังสือเร่งรัดการดำเนินการของผู้รับตรวจให้แล้วเสร็จ
โดยเร็ว หรือจนกว่าเห็นว่าการดำเนินการของผู้รับตรวจไม่มีเหตุอันสมควร ให้ทำหนังสือแจ้งเตือน
ให้ดำเนินการให้แล้วเสร็จภายในสามสิบวันนับแต่วันที่ได้รับหนังสือแจ้งเตือน โดยระบุให้ผู้รับตรวจทราบด้วยว่า
หากไม่ดำเนินการให้แล้วเสร็จ ผู้ว่าการจะเสนอต่อคณะกรรมการให้พิจารณาลงโทษทางปกครอง


--- Page 18 ---
เล่ม ๑๔๐ ตอนที่ ๕๘ ก หน้า ๑๘ ราชกิจจานุเบกษา ๒๙ กันยายน ๒๕๖๖

ต่อผู้รับตรวจ ตามมาตรา ๙๖ วรรคสอง แห่งพระราชบัญญัติประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๖๑

เมื่อครบกำหนดสามสิบวันนับแต่วันที่ผู้รับตรวจได้รับหนังสือแจ้งเตือนตามวรรคสองและวรรคสามแล้ว หากผู้รับตรวจไม่แจ้งผลกลับมา หรือดำเนินการไม่แล้วเสร็จโดยไม่มีเหตุอันสมควร ให้ทำความเห็นเสนอ ผู้ว่าการเพื่อเสนอต่อคณะกรรมการให้พิจารณาลงโทษทางปกครองแก่ผู้รับตรวจหรือเจ้าหน้าที่ของรัฐต่อไป

ข้อ ๔๓ ในกรณีแจ้งให้ผู้รับตรวจดำเนินการตามข้อ ๓๘ (๒) เมื่อครบกำหนดหกสิบวัน นับแต่วันที่ได้รับหนังสือแจ้งผลการตรวจสอบจากสำนักงาน หากผู้รับตรวจไม่แจ้งผลกลับมา หรือการดำเนินการยังไม่แล้วเสร็จ ให้มีหนังสือแจ้งเร่งรัดกลับไปอีกครั้งหนึ่ง เพื่อเร่งรัดการดำเนินการ ให้แล้วเสร็จภายในสามสิบวันนับแต่วันที่ได้รับหนังสือแจ้งเร่งรัด โดยระบุให้ผู้รับตรวจต้องแจ้งผล การดำเนินการกลับมาให้สำนักงานทันทีเมื่อดำเนินการแล้วเสร็จ

เมื่อครบกำหนดสามสิบวันนับแต่วันที่ผู้รับตรวจได้รับหนังสือแจ้งเร่งรัดตามวรรคหนึ่ง หากผู้รับตรวจ ไม่แจ้งผลกลับมาหรือไม่ดำเนินการโดยไม่มีเหตุอันสมควร ตามมาตรา ๘๖ วรรคสอง หรือมาตรา ๘๗ วรรคสอง แล้วแต่กรณี หรือในกรณีที่ผู้ว่าการไม่เห็นด้วยกับการชี้แจงเหตุผลของหน่วยรับตรวจ หรือเห็นว่าการดำเนินการของหน่วยรับตรวจไม่เป็นไปตามข้อเสนอแนะตามมาตรา ๘๖ วรรคสอง ให้ทำความเห็นเสนอผู้ว่าการเพื่อแจ้งรัฐมนตรีเจ้าสังกัด หรือรัฐมนตรี ซึ่งกฎหมายกำหนดให้มีหน้าที่กำกับ หรือควบคุมกิจการของหน่วยรับตรวจ หรือรัฐมนตรีผู้รักษาการตามกฎหมาย เพื่อพิจารณาดำเนินการ ตามหน้าที่และอำนาจต่อไป

ข้อ ๔๔ ในกรณีแจ้งให้ผู้มีหน้าที่และอำนาจดำเนินการตามกฎหมาย ตามข้อ ๓๙ เมื่อครบกำหนดหกสิบวันนับแต่วันที่ผู้มีหน้าที่และอำนาจดำเนินการตามกฎหมายได้รับหนังสือแจ้งผล การตรวจสอบ หากไม่แจ้งผลการดำเนินการกลับมา หรือแจ้งผลการดำเนินการทางวินัย ให้มีหนังสือแจ้งเร่งรัด เพื่อให้เริ่มต้นดำเนินกระบวนการโดยเร็ว และต้องดำเนินการให้แล้วเสร็จภายในสองร้อยสี่สิบวัน นับแต่วันที่ผู้มีหน้าที่และอำนาจดำเนินการตามกฎหมายได้รับหนังสือแจ้งผลการตรวจสอบ

เมื่อครบกำหนดสองร้อยสี่สิบวันนับแต่วันที่ผู้มีหน้าที่และอำนาจดำเนินการตามกฎหมาย ได้รับหนังสือแจ้งผลการตรวจสอบแล้ว แต่ไม่แจ้งผลการดำเนินการกลับมา หรือยังดำเนินการไม่แล้วเสร็จ ให้รายงานข้อมูลดังกล่าวให้สำนักนโยบายและแผนยุทธศาสตร์ เพื่อพิจารณาใช้เป็นข้อมูลประกอบ การจัดทำรายงานผลการปฏิบัติงานประจำปีเสนอต่อสภาผู้แทนราษฎร วุฒิสภา และคณะรัฐมนตรี เพื่อทราบ พร้อมทั้งเสนออยู่ติดตามการตรวจสอบต่อไป

กรณีผู้มีหน้าที่และอำนาจดำเนินการตามกฎหมายไม่แจ้งผลการดำเนินการหรือไม่ดำเนินการ ตามหน้าที่และอำนาจโดยไม่มีเหตุอันสมควร อาจพิจารณาว่าการกระทำดังกล่าวมีลักษณะเป็นการปฏิบัติ หรือละเว้นการปฏิบัติหน้าที่โดยมิชอบ เพื่อก่อให้เกิดความเสียหาย หากพิจารณาแล้วเห็นว่าการกระทำ


--- Page 19 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

เข้าลักษณะดังกล่าว ให้ทำหนังสือเสนอผู้ว่าการเพื่อเสนอคณะกรรมการพิจารณาส่งเรื่องให้คณะกรรมการป้องกันและปราบปรามการทุจริตแห่งชาติดำเนินการตามหน้าที่และอำนาจต่อไป

ข้อ ๔๕ วิธีการติดตามผลการตรวจสอบกรณีที่มิได้กำหนดไว้ในระเบียบนี้ ให้เป็นไปตามที่ผู้ว่าการกำหนด

ข้อ ๔๖ การเสนอเรื่องต่อคณะกรรมการให้พิจารณาลงโทษทางปกครองแก่ผู้รับตรวจหรือเจ้าหน้าที่ของรัฐ ในการดำเนินการให้เป็นไปตามขั้นตอน วิธีการ และรูปแบบที่ผู้ว่าการกำหนด

บทเฉพาะกาล

ข้อ ๔๗ เรื่องที่มีการร้องเรียนแต่ยังมิได้พิจารณารับไว้ตรวจสอบตามระเบียบสำนักงานการตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ก่อนระเบียบนี้ใช้บังคับ ให้ถือว่าเป็นเรื่องร้องเรียนตามระเบียบนี้ โดยให้พิจารณาตามหลักเกณฑ์และเงื่อนไขการรับเรื่องร้องเรียนไว้ตรวจสอบ และดำเนินการในขั้นตอนต่อไปตามระเบียบนี้

ข้อ ๔๘ เรื่องที่สำนักงานรับไว้ตรวจสอบข้อเท็จจริงแต่ยังมิได้เริ่มดำเนินการตรวจสอบหรืออยู่ระหว่างการตรวจสอบข้อเท็จจริงตามระเบียบสำนักงานการตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ก่อนระเบียบนี้ใช้บังคับ ให้ถือว่าเป็นเรื่องที่สำนักงานรับไว้ตรวจสอบตามระเบียบนี้ ส่วนการดำเนินการในขั้นตอนต่อไปให้เป็นไปตามระเบียบนี้

ข้อ ๔๙ เรื่องที่สำนักงานรับไว้ตรวจสอบกรณีพิเศษแต่ยังมิได้เริ่มดำเนินการตรวจสอบหรืออยู่ระหว่างดำเนินการตรวจสอบกรณีพิเศษตามระเบียบสำนักงานการตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ก่อนระเบียบนี้ใช้บังคับ ให้ถือเป็นเรื่องที่สำนักงานรับไว้ตรวจสอบตามระเบียบนี้ และให้ดำเนินการดังต่อไปนี้
(๑) กรณีเป็นเรื่องที่ยังมิได้เริ่มดำเนินการตรวจสอบกรณีพิเศษตามระเบียบสำนักงานการตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒
(ก) หากเป็นเรื่องที่มาจากการตรวจสอบข้อเท็จจริง ให้ผู้รับผิดชอบในการตรวจสอบพิจารณาว่าพยานหลักฐานที่ได้จากการตรวจสอบข้อเท็จจริงเพียงพอและเหมาะสมที่จะนำไปสรุปผลการตรวจสอบหรือไม่ หากเห็นว่าพยานหลักฐานเพียงพอและเหมาะสมแล้ว ให้ดำเนินการในขั้นตอนต่อไปตามที่กำหนดไว้ในหมวด ๒ ส่วนที่ ๓ ของระเบียบนี้ แต่หากเห็นว่าพยานหลักฐานที่ได้จากการตรวจสอบข้อเท็จจริงนั้นยังไม่เพียงพอก็ให้เสนอผู้บริหารงานตรวจสอบเพื่อขอความเห็นชอบในการกำหนดแนวทางการตรวจสอบเพื่อแสวงหาพยานหลักฐานเพิ่มเติม โดยให้นำความในหมวด ๒ ส่วนที่ ๒ และส่วนที่ ๓ มาบังคับใช้โดยอนุโลมเฉพาะในส่วนที่ยังไม่ได้ดำเนินการ และในการดำเนินการในขั้นตอนต่อไปให้เป็นไปตามระเบียบนี้


--- Page 20 ---
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

(ข) หากเป็นเรื่องที่สำนักตรวจสอบลักษณะอื่นตามระเบียบสำนักงานการตรวจเงินแผ่นดิน ว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ส่งมาให้ตรวจสอบ ให้ผู้รับผิดชอบในการตรวจสอบพิจารณาว่าพยานหลักฐานที่สำนักตรวจสอบลักษณะอื่น รวบรวมมานั้นเพียงพอและเหมาะสมที่จะนำไปสรุปผลการตรวจสอบหรือไม่ หากเห็นว่าพยานหลักฐานเพียงพอ และเหมาะสมแล้ว ให้ดำเนินการในขั้นตอนต่อไปตามที่กำหนดไว้ในหมวด ๒ ส่วนที่ ๓ ของระเบียบนี้ แต่หากเห็นว่าพยานหลักฐานที่ส่งมาให้นั้นยังไม่เพียงพอ ก็ให้เสนอผู้บริหารงานตรวจสอบเพื่อขอความเห็นชอบ ในการกำหนดแนวทางการตรวจสอบเพื่อแสวงหาพยานหลักฐานเพิ่มเติม โดยให้นำความในหมวด ๒ ส่วนที่ ๒ และส่วนที่ ๓ มาบังคับใช้โดยอนุโลมเฉพาะในส่วนที่ยังไม่ได้ดำเนินการ และในการดำเนินการ ในขั้นตอนต่อไปให้เป็นไปตามระเบียบนี้

ในกรณีที่มีการส่งเรื่องคืนให้สำนักตรวจสอบลักษณะอื่นตามข้อ ๓๔ แห่งระเบียบสำนักงาน การตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลัง ของรัฐ พ.ศ. ๒๕๖๒ ก่อนระเบียบนี้ใช้บังคับ ให้สำนักตรวจสอบลักษณะอื่นที่ได้รับเรื่องคืนนั้นเป็นสำนัก ซึ่งมีหน้าที่และเขตอำนาจในการตรวจสอบ และให้ดำเนินการตรวจสอบการปฏิบัติตามกฎหมายต่อไป ตามขั้นตอนที่กำหนดไว้ในระเบียบนี้ โดยให้นำความใน (๑) (ข) มาบังคับใช้โดยอนุโลม ทั้งนี้ หากในการส่งเรื่องคืนยังมิได้มีการส่งสำนวนการตรวจสอบและพยานหลักฐานที่เกี่ยวข้อง ให้สำนักตรวจสอบลักษณะอื่น ก็ให้ส่งสำนวนการตรวจสอบและพยานหลักฐานที่เกี่ยวข้องทั้งหมด คืนกลับไปด้วย

(๒) กรณีเป็นเรื่องที่อยู่ระหว่างดำเนินการตรวจสอบกรณีพิเศษตามระเบียบสำนักงาน การตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ให้สำนักซึ่งมีหน้าที่และเขตอำนาจในการตรวจสอบดำเนินการในขั้นตอนต่อไป ตามที่กำหนดไว้ในระเบียบนี้เฉพาะในส่วนที่ยังไม่ได้ดำเนินการ โดยให้ถือว่าการดำเนินการก่อนหน้านี้ เป็นการดำเนินการที่ชอบด้วยระเบียบนี้

ข้อ ๕๐ เรื่องที่สำนักงานดำเนินการตรวจสอบการจัดซื้อจัดจ้างและการบริหารพัสดุ ตรวจสอบการเงินอื่น และตรวจสอบการจัดเก็บรายได้ ซึ่งอยู่ระหว่างการตรวจสอบก่อนระเบียบนี้ ใช้บังคับ ให้ถือเป็นเรื่องที่สำนักงานรับไว้ตรวจสอบการปฏิบัติตามกฎหมายตามระเบียบนี้ และให้ผู้รับผิดชอบในการตรวจสอบเพื่อแสวงหาพยานหลักฐาน จนเพียงพอและเหมาะสมที่จะนำไปสรุปผล การตรวจสอบ ตามที่กำหนดไว้ในหมวด ๒ ส่วนที่ ๑ ของระเบียบนี้ แต่หากเป็นกรณีที่รวบรวม พยานหลักฐานอย่างเพียงพอและเหมาะสมเสร็จสิ้นแล้วอยู่ระหว่างการสรุปผลการตรวจสอบ หรืออยู่ระหว่างการจัดทำร่างรายงานการตรวจสอบ ให้ดำเนินการตามที่กำหนดไว้ในหมวด ๒ ส่วนที่ ๒ และส่วนที่ ๓ ของระเบียบนี้เฉพาะในส่วนที่ยังไม่ได้ดำเนินการ และในการดำเนินการในขั้นตอนต่อไป ให้เป็นไปตามระเบียบนี้ โดยให้ถือว่าการดำเนินการก่อนหน้านี้เป็นการดำเนินการที่ชอบด้วยระเบียบนี้


--- Page 21 ---
หน้า ๒๑
เล่ม ๑๔๐ ตอนที่ ๕๘ ก ราชกิจจานุเบกษา ๒๙ กันยายน ๒๕๖๖

ข้อ ๕๑ เรื่องที่มีการแจ้งผลการตรวจสอบและการติดตามผลการตรวจสอบตามระเบียบสำนักงาน การตรวจเงินแผ่นดินว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลัง ของรัฐ พ.ศ. ๒๕๖๒ ซึ่งดำเนินการก่อนวันที่ระเบียบนี้ใช้บังคับ แต่หน่วยรับตรวจยังมิได้ดำเนินการ หรือดำเนินการยังไม่แล้วเสร็จ ให้ดำเนินการติดตามผลการตรวจสอบตามระเบียบสำนักงานการตรวจเงินแผ่นดิน ว่าด้วยการตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ต่อไป โดยให้ถือว่าการนั้นเป็นการดำเนินการโดยชอบด้วยระเบียบนี้
เรื่องที่ยังมิได้มีการแจ้งผลการตรวจสอบ ตามระเบียบสำนักงานการตรวจเงินแผ่นดินว่าด้วย การตรวจสอบกรณีพิเศษและการเสนอเรื่องความผิดวินัยการเงินการคลังของรัฐ พ.ศ. ๒๕๖๒ ให้ดำเนินการแจ้งผลการตรวจสอบและติดตามผลการตรวจสอบตามที่กำหนดไว้ในระเบียบนี้

ข้อ ๕๒ บรรดาข้อบังคับ ประกาศ คำสั่งของผู้ว่าการ หรือสำนักงาน คู่มือ หรือแนวปฏิบัติ ในการตรวจสอบการปฏิบัติตามกฎหมายทุกลักษณะงานตรวจสอบ ซึ่งใช้บังคับอยู่ก่อนวันที่ระเบียบนี้ ใช้บังคับ ให้มีผลใช้บังคับต่อไปเท่าที่ไม่ขัดหรือแย้งกับระเบียบนี้
ทั้งนี้ คู่มือ หรือแนวปฏิบัติในการตรวจสอบการปฏิบัติตามกฎหมายที่ออกใหม่โดยมิได้อาศัยอำนาจ ตามความในระเบียบนี้ จะต้องไม่ขัดหรือแย้งกับระเบียบนี้ เว้นแต่มีข้อกำหนดอย่างชัดแจ้งว่ามีเจตนา ที่จะยกเลิกความในระเบียบนี้

ประกาศ ณ วันที่ ๑๑ สิงหาคม พ.ศ. ๒๕๖๖
ประจักษ์ บุญยัง
ผู้ว่าการตรวจเงินแผ่นดิน